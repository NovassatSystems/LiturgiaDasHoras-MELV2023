<!DOCTYPE html PUBLIC "-//W3C//DTD HTML 4.01 Transitional//EN">
<html><head>
<meta http-equiv="content-type" content="text/html; charset=UTF-8">
<title>hinosemlatim</title>
</head><body>
  <div align="center"><b>HINOS EM LATIM </b><br>
  </div>
  <font color="#ff0000">1. </font><br>
Te Deum laudámus: * te Dominum confitémur.<br>
Te aetérnum Patrem, * omnis terra venerátur.<br>
Tibi omnes ángeli, * tibi caeli et univérsae potestátes:<br>
tibi chérubim et séraphim * incessábili voce proclámant:<br>
Sanctus, * Sanctus, * Sanctus * Dóminus Deus Sábaoth.<br>
Pleni sunt caeli et terra * maiestátis glóriae tuae. <br>
  <br>
Te gloriósus * Apostolórum chorus,<br>
te prophetárum * laudábilis númerus, <br>
te mártyrum candidátus * laudat exércitus. <br>
Te per orbem terrárum * sancta confitétur Ecclésia,<br>
Patrem * imménsae maiestátis;<br>
venerándum tuum verum * et únicum Filium;<br>
Sanctum quoque * Paráclitum Spíritum. <br>
  <br>
Tu rex glóriae, * Christe.<br>
Tu Pátris * sempitérnus es Fílius. <br>
Tu, ad liberándum susceptúrus hóminem, * <br>
non horruísti Vírginis úterum.<br>
Tu, devícto mortis acúleo * aperuísti credéntibus regna caelórum.<br>
Tu ad dexteram Dei sedes, * in glória Patris.<br>
Iudex créderis * esse ventúrus.<br>
Te ergo quáesumus, tuis fámulis súbveni, * <br>
quos pretióso sánguine redemísti.<br>
Aetérna fac cum sanctis tuis * in glória numerári. <br>
  <br>
* Salvum fac pópulum tuum, Dómine, * et bénedic hereditáti tuae.<br>
Et rege eos, * et extólle illos usque in aetérnum. <br>
Per síngulos dies * benedícimus te;<br>
et laudámus nomen tuum in sáeculum, * et in sáeculum sáeculi. <br>
Dignáre, Dómine, die isto * sine peccáto nos custodire. <br>
Miserére nostri, Dómine, * miserére nostri. <br>
Fiat misericórdia tua, Dómine, super nos, * <br>
quemádmodum sperávimus in te.<br>
In te, Dómine, sperávi: * non confúndar in aetérnum. <br>
  <br>
  <font color="#ff0000">2. </font><br>
Te lucis ante términum,<br>
rerum creátor, póscimus, <br>
ut sólita cleméntia<br>
sis praesul ad custódiam. <br>
  <br>
Te corda nostra sómnient,<br>
te per sopórem séntiant,<br>
tuámque semper glóriam<br>
vicína luce cóncinant. <br>
  <br>
Vitam salúbrem tríbue,<br>
nostrum calórem réfice, <br>
taetram noctis calíginem<br>
tua collústret cláritas. <br>
  <br>
Praesta, Pater omnípotens,<br>
per Iesum Christum Dóminum,<br>
qui tecum in perpétuum <br>
regnat cum Sancto Spíritu. <br>
Amen. <br>
  <br>
  <font color="#ff0000">3. </font><br>
Vexilla regis pródeunt,<br>
fulget crucis mystérium,<br>
quo carne carnis cónditor<br>
suspénsus est patíbulo; <br>
  <br>
Quo vulnerátus ínsuper<br>
mucróne diro lánceae,<br>
ut nos laváret crímine,<br>
manávit unda et sánguine. <br>
  <br>
Arbor decóra et fúlgida,<br>
ornáta regis púrpura,<br>
elécta digno stípite<br>
tam sancta membra tángere! <br>
  <br>
Beáta, cuius brácchiis<br>
saecli pepéndit prétium;<br>
statéra facta est córporis<br>
praedam tulitque tártari. <br>
  <br>
Salve, ara, salve, víctima,<br>
de passiónis glória,<br>
qua Vita mortem pértulit<br>
et morte vitam réddidit! <br>
  <br>
O crux, ave, spes única!,<br>
hoc passiónis témpore<br>
piis adáuge grátiam<br>
reísque dele crímina. <br>
  <br>
Te, fons salútis, Trínitas,<br>
colláudet omnis spíritus;<br>
quos per cruxis mystérium<br>
salvas, fove per sáecula. <br>
Amen. <br>
  <br>
  <font color="#ff0000">4. </font><br>
Veni, creátor Spíritus,<br>
mentes tuórum vísita,<br>
imple supérna grátia,<br>
quae tu creásti, péctora. <br>
  <br>
Qui díceris Paráclitus,<br>
donum Dei altíssimi, <br>
fons vivus, ignis, cáritas<br>
et spiritális únctio. <br>
  <br>
Tu septifórmis múnere,<br>
dextrae Dei tu dígitus,<br>
tu rite promíssum Patris<br>
sermóne ditans gúttura. <br>
  <br>
Accénde lumen sénsibus,<br>
infúnde amórem córdibus,<br>
infírma nostri córporis<br>
virtúte firmans pérpeti. <br>
  <br>
Hostem repéllas lóngius<br>
pacémque dones prótinus;<br>
ductóre sic te práevio<br>
vitémus omne nóxium. <br>
  <br>
Per te sciámus da Patrem<br>
noscámus atque Fílium,<br>
te utriúsque Spíritum<br>
credámus omni témpore. Amen. <br>
  <br>
  <font color="#ff0000">5. </font><br>
Ave, maris, stella,<br>
Dei mater alma,<br>
atque semper Virgo,<br>
felix caeli porta. <br>
  <br>
Sumens illud “Ave”<br>
Gabriélis ore,<br>
funda nos in pace,<br>
mutans Evae nomen. <br>
  <br>
Solve vincla reis,<br>
profer lumen caecis,<br>
mala nostra pelle,<br>
bona cuncta posce. <br>
  <br>
Monstra te esse matrem,<br>
sumat per te precem<br>
qui pro nobis natus<br>
tulit esse tuus. <br>
  <br>
Virgo singuláris,<br>
inter omnes mitis,<br>
nos culpis solútos<br>
mites fac et castos <br>
  <br>
Vitam praesta puram,<br>
iter para tutum,<br>
ut vidéntes Iesum<br>
semper collaetémur. <br>
  <br>
Sit laus Deo Patri,<br>
summo Christo decus,<br>
Spirítui Sancto<br>
honor, tribus unus. Amen. <br>
  <br>
  <font color="#ff0000">6. </font><br>
Alma Redemptóris Mater,<br>
quae pérvia caeli porta manes,<br>
et stella maris, succúrre cadénti,<br>
súrgere qui curat, pópulo; <br>
tu quae genuísti, natura miránte,<br>
tuum sanctum Genitórem,<br>
Virgo prius ac postérius,<br>
Gabriélis ab ore sumens illud Ave,<br>
peccatórum miserére. <br>
  <br>
  <font color="#ff0000">7. </font><br>
Ave, Regína caelórum<br>
ave, Dómina angelórum,<br>
salve, radix, salve, porta,<br>
ex qua mundo lux est orta. <br>
  <br>
Gaude, Virgo gloriósa,<br>
super omnes speciósa;<br>
vale, o valde decóra,<br>
et pro nobis Christum exóra. <br>
  <br>
  <font color="#ff0000">8. </font><br>
Salve, Regína, mater misericórdiae;<br>
vita, dulcédo et spes nostra, salve. <br>
  <br>
Ad te clamámus, éxsules fílii Evae.<br>
At te suspirámus, geméntes et flentes<br>
in hac lacrimárum valle. <br>
  <br>
Eia ergo, advocáta nostra,<br>
illos tuos misericórdes óculos<br>
ad nos convérte. <br>
  <br>
Et Iesum, benedíctum fructum ventris tui,<br>
nobis post hoc exsílium osténde.<br>
O clemens, o pia, o dulcis Virgo Maria. <br>
  <br>
  <font color="#ff0000">9. </font><br>
Sub tuum praesídium confúgimus,<br>
sancta Dei Génitrix;<br>
nostras deprecatiónes ne despícias in necessitátibus,<br>
sed a perículis cunctis líbera nos semper,<br>
Virgo gloriósa et benedícta. <br>
  <br>
  <font color="#ff0000">10. </font><br>
Regína caeli, laetáre, allelúia,<br>
quia quem meruísti portáre, allelúia,<br>
ressurréxit sicut dixit, allelúia;<br>
ora pro nobis Deum, allelúia. <br>
  <br>

</body></html>